# Tips till dig som ska köpa lägenhet

Här har jag samlat ihop tips på saker du bör tänka på innan ett lägenhetsköp.

### 1. Vad får ditt boende kosta? Vad har du råd med?
Först och främst har du gissningsvis redan funderat över prisnivån, vad har du råd med? Och vilka marginaler har du?  Ett lån handlar alltid om en viss risk. Risken påverkas av marknaden där tillgång och efterfrågan avgör värdet på din bostad, både när du köper din bostad och när du i framtiden någon gång kanske vill sälja den, samt hur mycket det kommer att kosta att ha lånen. 
#### Kolla priser och slutpriser i området och för motsvarande lägenheter
- https://www.hemnet.se/
- https://www.booli.se/stockholm/1/

### 2. Skaffa lånelöfte
Ansök via din bank om lånelöfte, det är väldigt bra att ha detta klart när du börjar leta lägenhet. Då kan du sätta igång processen med budgivning direkt om du vill, och du får också dina ekonomiska gränser klara för dig. Inför en budgivning, bestäm hur högt du kan och vill gå och överskrid inte den gränsen. 

#### Välja ränta och bank
Rörlig eller bunden ränta? Jämför räntan mellan olika banker för att hitta den bästa, och våga förhandla. 

### 3. Att välja lägenhet

#### 3.a Gå på visningar
Man lär sig ganska mycket om vad man vill ha och inte vill ha genom att gå på visningar. Det är ett bra sätt att komma fram till vad som är viktigt för en själv. Framförallt är det också ett sätt att skapa sig en bild av vad man får för pengarna.

#### 3.b Fall inte för ytan
På samma sätt som man som säljare vill att köparen ska fastna för stylingen, gäller det som köpare att se bortom den. Väggar och golv är lätta att fixa till. Här är dock några viktiga saker att alltid titta efter:

- Är läget bra?
- Funkar planlösningen för dina behov?
- Antal kvadratmeter aka är den stor nog?
- Finns det bra förvaring eller möjligheter att skapa det?
- Passar köket dina behov?
- Finns hiss – om du vill ha det? Går ev barnvagn in i den?
- Är det mycket insyn?
- Hur är ljusinsläppet?
- Sol, vind, utsikt?
- Närhet till bullrig trafik eller återvinningsstation?
- Cykelparkering eller parkeringsplats?
- Källsortering?
- Vad är det för typ av uppvärmning?
- Hur ser arbetspendling ut?
- Restid till nära och kära? Till matbutik eller träningslokal?
- Gillar jag närområdet?
- Restauranger/parker/sjöar?

#### Booli har gjort en bra karta över tunnelbanenätet och hur kvadratmeterpriserna förändras per station. 
- https://www.booli.se/images/infographics/tbanekarta.png

### 4. Kontrollera föreningens ekonomi

Eftersom du betalar månadsavgift till bostadsrättsföreningen när du äger en bostadsrätt är det viktigt att bedöma hur stor risken är att avgiften höjs. Ta reda på om föreningen planerar för några större renoveringar – till exempel stambyte, fönster- eller takrenovering – och hur de ska finansieras. Om föreningen har olika räntebindningstid på sina lån minskar också risken för snabba avgiftshöjningar om räntan går upp.

Passa på att ställa frågor till mäklaren när du är på visning eller till din rådgivare när du är på banken. 

#### 4.a Kolla stadgarna
Ibland är språket byråkratiskt, men det är viktigt att du som köpare sätter dig in i vad du har för skyldigheter och rättigheter gentemot föreningen.

#### 4.b Granska ekonomin
Då ett köp av en bostadsrätt inneäbr att man äger en andel i bostadsrättsföreningen är det viktigt att bilda sig en uppfattning om föreningens ekonomiska situation. 

- Kolla förstås årsredovisningen, men den ger egentligen bara en ögonblicksbild. Titta därför också i den ekonomiska planen, särskilt om det är en nybildad förening. Där får du en överblick över investeringar, lån och ekonomisk känslighet.
- Titta på underhållsplanen. Femårsplaner är vanligt och ett bra tecken på att föreningen tänker långsiktigt.
- Finns det många lokaler? Det ger bra intäkter, men det är också en risk om de inte går att hyra ut. Har föreningen många lokaler kan det innebära att den är oäkta, vilket innebär andra regler.
- Granska kommande investeringar. Finns det pengar till dem fonderade eller hur ska finansieringen ordnas? Kontakta gärna ordföranden direkt och ställ frågor, och får du inga tydliga besked, ta höjd för att avgiften kan komma att höjas.

#### 4.c Ta reda på vad som ingår
Fråga mäklare vad som ingår i priset för att undvika obehagliga överraskningar. Styrelsen kan ge svar om inte mäklaren vet.

- Ingår el och vatten?
- Ingår kabeltv?
- Är kök och badrum stambytt?
- Planeras några renoveringar på fastigheten?
- Hur ser ekonomin ut i bostadsrättsföreningen?
- Planerar bostadsrättsföreningen att höja månadsavgiften?
- Finns det hyresrätter i huset (ska de göras om till bostadsrätter så kan det vara ett bra tillskott i kassan för föreningen)?
- Finns förråd/vind?
- Parkering?
- Hur gamla är vitvarorna?
- Vad är det för månadskostnad och vad ingår och tillkommer?
- Finns intern reparationsfond?
- Vilka gemensamma ytor finns, t ex gästrum, bastu eller gym?


Här har vi samlat några delar av en föreningens ekonomi som du bör ha koll på:

Analysera avgiften. Låg avgift beror i idealfall på att fastigheten har låga driftskostnader, är lågt belånad och att en tilltagen reparationsfond redan finns på plats. Men, det kan också bero på att föreningen valt att inte amortera, att man underskattar kommande renoveringsbehov och inte heller tagit höjd för ett högre ränteläge. Är fastigheten högt belånad men har en låg avgift kan avgiften komma att höjas rejält om räntorna höjs.
Föreningens belåning per kvadratmeter. Genom att dela föreningens skulder med total bostadsyta får man fram belåningsgradensom vanligtvis ligger mellan 0-12.000kr. Tumregeln är att allt under 5 000 kr/kvm är bra, över 10 000 kr/kvm bör man sätta sig in lite mer i varför belåningen är så hög. Nyproduktioner är till exempel vanligtvis högt belånade utan att ekonomin är vanskött, och belåningen kommer sänkas i takt med att föreningen amorterar.
Hur stor del av intäkterna äts upp av räntekostnader? Titta i årsredovisningens resultaträkning. Leta upp räntekostnader och jämför med nettoomsättningen (intäkterna). Var försiktig om räntekostnaderna uppgår mot 50%. Vid nyproduktion kan det vara upp till 40%, den kostnaden kommer att minska över tid. Annars ligger räntekostnaderna i en välmående förening som funnits ett tag på uppåt 20%.
Hur länge gäller föreningens avtal för tomträtt? Tomträtt kallas det avtal man har med staden för rätten att använda marken som fastigheten står på. För det betalar tomträttshavaren en årlig avgiftsom kallas tomträttsavgäld till staden. Det är viktigt att fråga om föreningen äger marken som huset står på eller om det är tomträtt och föreningen därigenom har kostnader för hyra av marken. Undersök om avtalet för tomträtten snart går ut och hur eventuell omförhandling kan påverka föreningens ekonomi.
Finns det planer på omfattande renoveringar framöver? Föreningen bör avsätta cirka 150kr per kvm yta för löpande underhåll, och det bör finnas en yttre reparationsfond med avsatt kapital för till exempel kommande stambyte, takomläggning eller fasadtvätt.

Räntekostnader på föreningens lån
Underhållskostnader för fastigheten
Driftkostnader för föreningens byggnader
Gräsklippning
Snöröjning
Underhåll av parkeringar
Ersättningar till styrelsen
 Förvaltningsavgift till tex HSB eller Riksbyggen

Lån per kvadratmeter i bostadsrättsföreningen
Den viktigaste måttet enligt oss är lån/kvm. Hur stora är föreningens totala skulder delat på föreningens totala yta? Om föreningen har 10 miljoner i lån och har en totalyta på 600 kvm så har föreningen 16 666 kr/kvm i skuld. Det är högt.

När de stora byggbolagen (tex JM och Skanska) bygger och bildar nya bostadsrättsföreningar idag så brukar de lägga ca 10.000-13.000 kr per kvadratmeter i skuld i föreningarna. Det kan man använda lite som utgångspunkt när man kikar på andra föreningar. Äldre föreningar har oftast lyckats amortera ner sina skulder under årens lopp vilket gör att de har en lägre skuldsättning än nya föreningar. Om föreningen är dåligt skött så kan det dock ha slarvats med amorteringarna och då har man en gammal förening med kommande stora underhåll som samtidigt har hög skuldsättningsgrad. Det kan bli en stor ekonomisk smäll för dig som köper en bostad i den föreningen.

0 – 5.000 kr/kvm i skuld är mycket bra.
5.000 – 10.000 kr/kvm är bra.
10.000 – 15.000 kr/kvm är okej om föreningens fastighet är i mycket gott skick.
15.000 – 20.000 kr/kvm är en högt belånad bostadsrättsförening.
20.000 kr/kvm eller mer är inte alls bra, undvik dessa föreningar.
Höga lån innebär att föreningen har höga räntekostnader. Om räntan stiger kan föreningen tvingas att höja hyran/månadsavgiften kraftigt för att kunna betala sina räntor.

### Beräkna föreningens skuldsättning
Uppgifterna finns oftast i föreningens årsredovisning
https://www.ekonomifokus.se/bostad/bostadsrattsforening/jamforaanalysera-bostadsrattsforeningar-bra-eller-dalig-brf

 


### Besiktiga
Undersök lägenheten noga – som köpare har du stor undersöknings-
plikt. En bostadsrättslägenhet köps vanligen i befintligt skick. Sådana fel som du borde upptäckt vid en undersökning kan du få svårt att kräva gentemot säljaren i efterhand. Därför är det viktigt att noggrant undersöka lägenheten innan köpet. Kanske är det värt att anlita en besiktningsman. Googla eller fråga mäklaren om tips. Var extra uppmärksam på badrum och våtutrymmen så att eventuella renoveringar och framför allt fuktspärrar är korrekt gjorda.

### Kolla alla ytor
Glöm inte att undersöka tillhörande förråd och gemensamma lokaler. Kolla efter fuktskador, säkerhet mm. Det är också klokt att kika runt i övriga delar av fastigheten. Titta på fasad, fönster och hur de allmänna ytorna verkar skötas såsom tvättstugor, gräsmattor etc. Andrahandsvärdet är en parameter att ta med i din värdering, bra läge, bra planlösning, nära kommunikationer är sådant som förhöjer det.



#### Fråga grannarna
Har du möjlighet, prata med grannarna om hur de trivs och hur stämningen är i föreningen. Ring ordföranden och ställ frågor om vad som är på gång, t ex stambyten och större renoveringar och förändringar.

#### Be om dokumentation
Har du tur, har lägenheten gott om dokumentation bakåt i tiden vad gäller renoveringar, försäkringsärenden etc. Eller så finns bara den senaste ägarens dokument. Utöver kontrakt och intyg som rör själva försäljningen, be om bruks- och monteringsanvisningar, original- och ombyggnadsritningar, ev våtrumsintyg från badrumsrenoveringar, fakturor och kvitton.

### Budgivning
Det finns olika typer av budgivning, men det vanligaste är en öppen budgivning. Utgångspriset är vanligast att börja med men det är fullt tillåtet att lägga ett bud under det. De olika budgivarna lägger sedan bud över varandra, tills det kvarstår någon som lagt ett bud som ingen vill lägga över. Säljaren har faktiskt rätt att välja vilket bud han/hon vill, det kan vara andra saker som avgör, t ex ett för säljaren mer passande datum för affären.

Det finns olika taktiker för själva budgivningen, och allt beror på ens personlighet, ens ekonomiska förmåga och så klart hur andra budgivare beter sig. Mäklaren har ett stort ansvar för att det går rätt och seriöst till.

### Skriva kontrakt
Ditt bud är inte bindande förrän du har skrivit kontraktet. Detsamma gäller ju även andra budgivare vilket gör att innan du har skrivit på så kan nya högra bud komma med i bilden. Var noga med att få med allt, särskilt muntliga löften i ditt kontrakt. En specifikation på vad som ingår är en självklarhet, finns det med i prospektet så ingår det. Inbyggda saker likaså.

Mäklaren är skyldig att kontrollera vissa saker så som att ägaren är den verkliga ägaren, att det inte finns några skulder, dolda panter t ex. Det kan vara bra att checka av så det är gjort och finns dokumenterat. Se till att du får se ett utdrag ur lägenhetsförteckningen för att försäkra dig om att lägenheten inte är pantsatt.

När man skrivit på så har man vanligtvis fem bankdagar att betala handpenning på köpeskillingen, vanligast är att det är 10 %. Resterande betalas vid tillträdesdatum, vilket brukar ske på banken eller hos mäklaren. När det är klart får du nycklarna.




### Medlemskap
För att ett köp av en bostadsrätt ska bli giltigt krävs att bostadsrättsföreningen godkänner dig som medlem. Främst är det din ekonomiska situation som ligger till grund för bedömningen. Om bostadsrättsföreningen skulle neka dig medlemskap blir köpet ogiltigt. Du har möjlighet att, inom 1 månad från att du fått del av beskedet om nekat medlemskap, vända dig till hyresnämnden för att få en prövning där.

- Vad innebär det att äga en bostadsrättslägenhet?
- När du köper en bostadsrättslägenhet och blir medlem i bostadsrättsföreningen så har du en nyttjanderätt till ”din” lägenhet samt äger en del av bostadsrättsföreningen. En bostadsrättsförening är en ekonomisk förening där medlemmarna gemensamt äger föreningens fastigheter och mark.

Du blir bostadsrättshavare
När medlemskapet är beviljat blir du bostadsrättshavare och få de rättigheter och skyldigheter som det innebär, till exempel rätt att rösta på stämma, underhållsansvar.

Köpet innebär att du
har rätt att bo i bostadsrätten
äger en andel i bostadsrättsföreningen
får ändra i bostadsrätten och belåna den
ansvarar för att hålla lägenheten i gott skick
tillsammans med de andra i föreningen väljer styrelse till bostadsrättsföreningen
betalar en avgift till bostadsrättsföreningen för att de ska sköta om huset. Läs mer om detta i den aktuella föreningens stadgar.


### Att tänka på när du flyttar
Det är mycket att tänka på när du ska flytta till ny bostad.

- Ändra din folkbokföring på skatteverket.se.
- Eftersänd posten på adressandring.se
- Flytta elavtal. Glöm inte att säga upp elen till din gamla bostad och teckna nytt avtal för den nya.
- Mer tips på checklistaflytt.se
- Kontroller att försäkringarna gäller för nya bostaden



# Källor
- https://www.hsb.se/om-boende/bokunskap/din-bostad/tips-till-dig-som-ska-kopa/
- https://www.ekonomifokus.se/bostad/bostadsrattsforening
