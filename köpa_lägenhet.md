# Tips till dig som ska köpa lägenhet

Här har jag samlat ihop tips på saker du bör tänka på innan ett lägenhetsköp.

### 1. Vad får ditt boende kosta? Vad har du råd med?
Först och främst har du gissningsvis redan funderat över prisnivån, vad har du råd med? Och vilka marginaler har du?  Ett lån handlar alltid om en viss risk. Risken påverkas av marknaden där tillgång och efterfrågan avgör värdet på din bostad, både när du köper din bostad och när du i framtiden någon gång kanske vill sälja den, samt hur mycket det kommer att kosta att ha lånen. 
#### Kolla priser och slutpriser i området och för motsvarande lägenheter
- https://www.hemnet.se/
- https://www.booli.se/stockholm/1/

### 2. Skaffa lånelöfte
Ansök via din bank om lånelöfte, det är väldigt bra att ha detta klart när du börjar leta lägenhet. Då kan du sätta igång processen med budgivning direkt om du vill, och du får också dina ekonomiska gränser klara för dig. Inför en budgivning, bestäm hur högt du kan och vill gå och överskrid inte den gränsen. 

#### Välja ränta och bank
Rörlig eller bunden ränta? Jämför räntan mellan olika banker för att hitta den bästa, och våga förhandla. 

### 3. Att välja lägenhet

#### 3.a Gå på visningar
Man lär sig ganska mycket om vad man vill ha och inte vill ha genom att gå på visningar. Det är ett bra sätt att komma fram till vad som är viktigt för en själv. Framförallt är det också ett sätt att skapa sig en bild av vad man får för pengarna.

#### 3.b Fall inte för ytan
På samma sätt som man som säljare vill att köparen ska fastna för stylingen, gäller det som köpare att se bortom den. Väggar och golv är lätta att fixa till. Här är dock några viktiga saker att alltid titta efter:

- Är läget bra?
- Funkar planlösningen för dina behov?
- Antal kvadratmeter aka är den stor nog?
- Finns det bra förvaring eller möjligheter att skapa det?
- Passar köket dina behov?
- Finns hiss – om du vill ha det? Går ev barnvagn in i den?
- Är det mycket insyn?
- Hur är ljusinsläppet?
- Sol, vind, utsikt?
- Närhet till bullrig trafik eller återvinningsstation?
- Cykelparkering eller parkeringsplats?
- Källsortering?
- Vad är det för typ av uppvärmning?
- Hur ser arbetspendling ut?
- Restid till nära och kära? Till matbutik eller träningslokal?
- Gillar jag närområdet?
- Restauranger/parker/sjöar?

#### Booli har gjort en bra karta över tunnelbanenätet och hur kvadratmeterpriserna förändras per station. 
- https://www.booli.se/images/infographics/tbanekarta.png

### 4. Kontrollera bostadsrättsföreningens ekonomi innan köp

Bostadsrättsförningens ekonomi är en avvägning mellan att se till att medlemmarna kan bo i sina fastigheter till lägsta möjliga kostnad, samtidigt som fastighetens värde ska behållas. När du ska granska en bostadsrättsförenings ekonomi är det viktigt att vara påläst om vad som utgör en bra eller dålig ekonomi.

#### 4.a Exempel
- Eftersom du betalar månadsavgift till bostadsrättsföreningen när du äger en bostadsrätt är det viktigt att bedöma hur stor risken är att avgiften höjs. 
- Ta reda på om föreningen planerar för några större renoveringar, till exempel stambyte, fönster- eller takrenovering, och hur de ska finansieras. 
- Om föreningen har olika räntebindningstid på sina lån minskar också risken för snabba avgiftshöjningar om räntan går upp.

Passa på att ställa frågor till mäklaren när du är på visning eller till din rådgivare när du är på banken. 

#### 4.b Granska föreningens ekonomi
Då ett köp av en bostadsrätt inneäbr att man äger en andel i bostadsrättsföreningen är det viktigt att bilda sig en uppfattning om föreningens ekonomiska situation. 

- Kolla årsredovisningen som är en sammanställning av bostadsrättsföreningens ekonomiska ställning och resultat från året som gått (detaljerat exempel i slutet av den här texten)
- Granska den ekonomiska planen, särskilt om det är en nybildad förening. Där får du en överblick över investeringar, lån och ekonomisk känslighet.
- Titta på underhållsplanen. Femårsplaner är vanligt och ett bra tecken på att föreningen tänker långsiktigt.
- Finns det många lokaler? Det ger bra intäkter, men det är också en risk om de inte går att hyra ut. Har föreningen många lokaler kan det innebära att den är oäkta, vilket innebär andra regler.
- Granska kommande investeringar. Finns det pengar till dem fonderade eller hur ska finansieringen ordnas? Kontakta gärna ordföranden direkt och ställ frågor, och får du inga tydliga besked, ta höjd för att avgiften kan komma att höjas.

#### 4.c Ta reda på vad som ingår
Fråga mäklaren vad som ingår i priset och avgiften. 

- Ingår el och vatten?
- Ingår kabeltv?
- Är kök och badrum stambytt?
- Planeras några renoveringar på fastigheten?
- Hur ser ekonomin ut i bostadsrättsföreningen?
- Planerar bostadsrättsföreningen att höja månadsavgiften?
- Finns det hyresrätter i huset (ska de göras om till bostadsrätter så kan det vara ett bra tillskott i kassan för föreningen)?
- Finns förråd/vind?
- Planeras parkering?
- Hur gamla är vitvarorna?
- Vad är det för månadskostnad och vad ingår och tillkommer?
- Finns intern reparationsfond?
- Vilka gemensamma ytor finns, t ex gästrum, bastu eller gym?

#### 4.d Kolla stadgarna
Vilka skyldigheter och rättigheter har du som köpare gentemot föreningen?

#### 4.e Fråga grannarna
Har du möjlighet, prata med grannarna om hur de trivs och hur stämningen är i föreningen. Ring ordföranden och ställ frågor om vad som är på gång, t ex stambyten och större renoveringar och förändringar.


### 5. Besiktiga lägenheten
Undersök lägenheten noga, som köpare har du stor undersökningsplikt. En bostadsrättslägenhet köps vanligen i befintligt skick. Sådana fel som du borde upptäckt vid en undersökning kan du få svårt att kräva gentemot säljaren i efterhand. Därför är det viktigt att noggrant undersöka lägenheten innan köpet. Var extra uppmärksam på badrum och våtutrymmen så att eventuella renoveringar och framför allt fuktspärrar är korrekt gjorda.

#### Kolla alla ytor
Glöm inte att undersöka tillhörande förråd och gemensamma lokaler. Kolla efter fuktskador, säkerhet mm. Det är också klokt att kika runt i övriga delar av fastigheten. Titta på fasad, fönster och hur de allmänna ytorna verkar skötas såsom tvättstugor, gräsmattor etc. Andrahandsvärdet är en parameter att ta med i din värdering, bra läge, bra planlösning, nära kommunikationer är sådant som förhöjer det.

### 6. Be om dokumentation för renoveringar
Har du tur, har lägenheten gott om dokumentation bakåt i tiden vad gäller renoveringar, försäkringsärenden etc. Eller så finns bara den senaste ägarens dokument. Utöver kontrakt och intyg som rör själva försäljningen, be om bruks- och monteringsanvisningar, original- och ombyggnadsritningar, ev våtrumsintyg från badrumsrenoveringar, fakturor och kvitton.


### 7. Budgivning
Det vanligaste är en öppen budgivning. Utgångspriset är vanligast att börja med men det är fullt tillåtet att lägga ett bud under det. De olika budgivarna lägger sedan bud över varandra, tills det kvarstår någon som lagt ett bud som ingen vill lägga över. Säljaren har faktiskt rätt att välja vilket bud han/hon vill, det kan vara andra saker som avgör, t ex ett för säljaren mer passande datum för affären.

### 8. Skriva kontrakt
Ditt bud är inte bindande förrän du har skrivit kontraktet. Var noga med att få med allt, särskilt muntliga löften i ditt kontrakt. En specifikation på vad som ingår är en självklarhet, finns det med i prospektet så ingår det. 

Mäklaren är skyldig att kontrollera vissa saker så som att ägaren är den verkliga ägaren, att det inte finns några skulder, dolda panter t ex. Det kan vara bra att checka av så det är gjort och finns dokumenterat. Se till att du får se ett utdrag ur lägenhetsförteckningen för att försäkra dig om att lägenheten inte är pantsatt.

När man skrivit på så har man vanligtvis fem bankdagar att betala handpenning på köpeskillingen, vanligast är att det är 10 %. Resterande betalas vid tillträdesdatum, vilket brukar ske på banken eller hos mäklaren. När det är klart får du nycklarna.

### 9. Medlemskap i en bostadsrättsförening
För att ett köp av en bostadsrätt ska bli giltigt krävs att bostadsrättsföreningen godkänner dig som medlem. Om bostadsrättsföreningen skulle neka dig medlemskap blir köpet ogiltigt. Du har möjlighet att, inom 1 månad från att du fått del av beskedet om nekat medlemskap, vända dig till hyresnämnden för att få en prövning där.

### 10. Att tänka på när du flyttar in
Det är mycket att tänka på när du ska flytta till ny bostad.

- Ändra din folkbokföring på skatteverket.se.
- Eftersänd posten på adressandring.se
- Flytta elavtal. Glöm inte att säga upp elen till din gamla bostad och teckna nytt avtal för den nya.
- Mer tips på checklistaflytt.se
- Kontroller att försäkringarna gäller för nya bostaden

# Källor
#### Tips inför köp
- https://www.hsb.se/om-boende/bokunskap/din-bostad/tips-till-dig-som-ska-kopa/

#### Kontrollera bostadsrättsföreningen
- https://www.ekonomifokus.se/bostad/bostadsrattsforening
- http://www.boupplysningen.se/bo/bostadsratt/bostadsr%C3%A4ttsf%C3%B6rening
- https://www.svenskfast.se/guider/arsredovisning-brf/
- https://blogg.avanza.se/checklista-infor-lagenhetskop-sa-kollar-du-bostadsrattsforeningens-ekonomi/

-------------------------------------------------------------------------------






# Granska en bostadsrättsförenings ekonomi

#### Nyckeltal och andra viktiga siffror i årsredovisningen för en bostadsrättsförening
Ofta läggs stor vikt vid nyckeltalen när det pratas om ekonomin i en bostadsrättförening, och om en bostadsrätt är prisvärd eller inte. De fyra nyckeltal som ofta lyfts fram i tidningar är försäljningspris per kvadratmeter, årsavgift per kvadratmeter, belåning per kvadratmeter och taxeringsvärde per kvadratmeter.

Trots att de ofta ges stor betydelse, är de egentligen ganska svåra att använda för att jämföra olika föreningar utan att ta hänsyn till andra omständigheter. Här går vi därför igenom de siffror som faktiskt är värdefulla att ha koll på, vad de innebär och var du hittar dem i årsredovisningen.

Tänk också på att det är den samlade bilden av flera nyckeltal som ger den mest rättvisande bilden av föreningen och bostadsrätten.

Resultatet
En bostadsrättsförening har inte som syfte att gå med vinst, men den ska inte heller göra alltför stora förluster. Att titta på resultatet kan dock vara lurigt då det ibland kan se ut som om föreningen har ett negativt resultat trots att det inte är så.

AVSKRIVNINGAR
Nästan alla materiella tillgångar förlorar i värde med tiden på grund av slitage och ålder. För att ta hänsyn till detta görs avskrivningar.

Avskrivningarna redovisas i resultaträkningen som en kostnad, trots att föreningen egentligen inte har betalat ut några pengar. Har föreningen redovisat ett negativt resultat kan du därför jämföra resultatet i förhållande till avskrivningarna, innan du låter varningsklockorna ringa. Blir resultatet positivt när du räknar bort avskrivningarna innebär det negativa resultatet med avskrivningarna inräknade alltså att föreningen ändå har förstärkt sin kassa under året.

UNDERHÅLLSKOSTNADER
Eftersom underhållskostnaderna kan variera stort mellan olika år för en bostadsrättförening kan dessa göra att resultatet skiljer sig från år till år. Därför kan du om resultatet är negativt också titta på om underhållskostnaderna har varit ovanligt stora. I noterna hittar du dessutom mer detaljerad information om vilket underhåll som har gjorts.

Skuldsättning
Nästan alla bostadsrättsföreningar är belånade. I de flesta fall har lånen tagits i och med att föreningen köpte loss fastigheten från den dåvarande ägaren, eller för att finansiera dyra underhållsåtgärder.

Ett vanligt mått när det kommer till skuldsättningen hos affärsdrivande företag är soliditeten. Soliditeten visar hur stor del av företagets/föreningens tillgångar som är finansierade av egna medel. Den ska dock tolkas med försiktighet för bostadsrättsföreningar. Titta då hellre på följande punkter:

RÄNTEKOSTNADER
Räntekostnaderna varierar utifrån hur högt belånad föreningen är, och du hittar dem i resultaträkningen på raden Räntekostnader. Ju lägre lån, desto mindre måste föreningen betala i räntekostnader, vilket i sin tur kan ge lägre månadsavgifter. Är lånen däremot höga blir föreningen känsligare för räntehöjningar och även små förändringar kan leda till stora skillnader i avgiften.

Genom att jämföra räntekostnaderna i förhållande till nettoomsättningen får du en snabb men grov bild om hur väl föreningen klarar att bära sina räntekostnader. En tumregel är att under 20 % är bra, medan över 40 % är ett varningstecken.

Såhär räknar du:

Räntekostnader / Nettoomsättning

BELÅNING/KVM
Olika föreningar har olika stora hus och olika stor boyta. För att kunna jämföra belåningen mellan olika bostadsrättsföreningar är belåning/kvm därför ett användbart nyckeltal. En belåning/kvm under 5000 kr anses vara bra, medan en belåning/kvm över 10 000 kr ses som mycket dåligt.

Övriga tillgångar som till exempel värdepapper, hyresrätter och kommersiella lokaler kan göra att en förening får en högre belåning/kvm. Kolla därför upp föreningens övriga tillgångar om du tycker att den har en hög skuldsättning.

Såhär räknar du ut belåning/kvm:

Långfristiga skulder / Total bostadsyta

SKULDKVOT
Också skuldkvoten kan ge dig en riktlinje för hur tungt belånad föreningen är. En skuldkvot under 5 är bra, ligger den på mellan 10 till 15 är det dåligt och över 15 visar på att bostadsrättsföreningens ekonomiska situation är ohållbar.

Räkna ut skuldkvoten:

Långfristiga skulder / Nettoomsättning

Månadsavgift
Månadsavgiften du betalar till föreningen är till för fastighetsunderhåll och driften av fastigheten. Ju högre månadsavgiften är, desto högre blir dina månadskostnader.

En hög avgift behöver dock inte innebära att föreningen har en dålig ekonomi, utan det kan också betyda att föreningen vill bygga upp en buffert för framtida underhåll. Därför kan det vara bra att granska månadsavgiften i förhållande till exempelvis underhållsplanen om du vill få en förståelse för vad månadsavgiften säger om föreningens ekonomi.

Dessutom skiljer det sig mellan olika föreningar vad som ingår i månadsavgiften. Ingår till exempel bredband, TV-utbud, värme och vatten, eller tillkommer de här kostnaderna utöver avgiften?




## Årsredovisning. 
Varje år ska bostadsrättsföreningen upprätta en årsredovisning med förvaltningsberättelse, resultat- och balansräkning. Den ska signeras av styrelsen och godkännas på föreningsstämman. När du ska granska en bostadsrättsförenings ekonomi är det årsredovisningen du bör titta igenom.

## Månadsavgift. 
Samtliga medlemmar i en bostadsrättsförening betalar en medlemsavgift. Avgifterna som föreningen ska få in ska användas för fastighetsunderhåll och till en viss del framtida underhåll. Ju större månadsavgift desto högre blir dina månadskostnader. En hög månadsavgift behöver inte innebära att bostadsrättsföreningen har dålig ekonomi. Det kan även innebära att de har en stor budget för framtida underhållskostnader. Månadsavgiften måste därför granskas tillsammans med andra tal.

Analysera avgiften. Låg avgift beror i idealfall på att fastigheten har låga driftskostnader, är lågt belånad och att en tilltagen reparationsfond redan finns på plats. Men, det kan också bero på att föreningen valt att inte amortera, att man underskattar kommande renoveringsbehov och inte heller tagit höjd för ett högre ränteläge. Är fastigheten högt belånad men har en låg avgift kan avgiften komma att höjas rejält om räntorna höjs.

## Hyresintäkter. 
Vissa bostadsrättsföreningar har lokaler eller garage som de kan hyra ut. Genom att få regelbundna intäkter kan det gå att hålla nere månadsavgifterna.

## Kostnader. 
En bostadsrättsförening med stora kostnader kan innebär att du senare måste betala mer i månadsavgift. De kostnader föreningen kan ha innefattar bland annat driftkostnader, reparation och underhåll, räntekostnader och även avskrivningar.

Hur stor del av intäkterna äts upp av räntekostnader? Titta i årsredovisningens resultaträkning. Leta upp räntekostnader och jämför med nettoomsättningen (intäkterna). Var försiktig om räntekostnaderna uppgår mot 50%. Vid nyproduktion kan det vara upp till 40%, den kostnaden kommer att minska över tid. Annars ligger räntekostnaderna i en välmående förening som funnits ett tag på uppåt 20%.

Finns det planer på omfattande renoveringar framöver? 

#### Underhåll
Föreningen bör avsätta cirka 150kr per kvm yta för löpande underhåll, och det bör finnas en yttre reparationsfond med avsatt kapital för till exempel kommande stambyte, takomläggning eller fasadtvätt.

- Räntekostnader på föreningens lån
- Underhållskostnader för fastigheten
- Driftkostnader för föreningens byggnader
- Gräsklippning
- Snöröjning
- Underhåll av parkeringar
- Ersättningar till styrelsen

Fastighetsunderhåll och renoveringsplaner
Information om vilka underhålls- och renoveringsplaner som finns för fastigheten hittar du oftast i ett bifogat utdrag från underhållsplanen i förvaltningsberättelsen. Men hittar du det inte där kan du vända dig till styrelsen för att få veta mer.

Underhållsplanen ska innehålla information om fastighetens status, vilka framtida underhållsåtgärder som finns, hur stora de är, vad de kommer att kosta, när de behöver genomföras och hur lång tid de tar. Ju bättre genomarbetad underhållsplanen är, desto mindre är risken att föreningen behöver genomföra akuta och kostsamma reparationer som kan påverka avgiften.

Genom att titta på utdraget från underhållsplanen kan du också bilda dig en uppfattning om föreningens ekonomiska situation både nu och i framtiden. Dessutom underlättar en bra underhållsplan för en ny styrelse att snabbt bilda sig en uppfattning om fastighetens status.


## Byggår. 
Ett gammalt hus behöver nödvändigtvis inte vara en dålig investering. Däremot kan det vara bra att ha koll på byggåret så att du får en uppfattning om vilka reparationer som krävas.

## Stambyte. 
Ett stambyte innebär att rör och ledningar byts ut. Det måste i regel göras vart fyrtionde till femtionde år. Det är en väldigt omfattande process som påverkar främst badrum och kök men ibland även andra delar av bostaden. Ska du köpa en bostadsrätt är det bra att fråga när stambytet genomförts och om det finns några planer på när det ska göras igen.

## Skuldrättning. 
De flesta bostadsrättsföreningar har några skulder från när föreningen bildas. Hur stora skulder som finns kan påverka dina bostadskostnader. Ett fingervisande mått är att titta på skuldsättningen per kvadratmeter. I regel brukar man säga att under 5000 kr/kvm är bra och över 10 000 kr/kvm är mindre bra. Detta kan dock variera väldigt mycket.

Föreningens belåning per kvadratmeter. Genom att dela föreningens skulder med total bostadsyta får man fram belåningsgradensom vanligtvis ligger mellan 0-12.000kr. Tumregeln är att allt under 5 000 kr/kvm är bra, över 10 000 kr/kvm bör man sätta sig in lite mer i varför belåningen är så hög. Nyproduktioner är till exempel vanligtvis högt belånade utan att ekonomin är vanskött, och belåningen kommer sänkas i takt med att föreningen amorterar.

## Soliditet. 
Ett vanligt nyckeltal för bostadsrättsföreningar är soliditeten. Den beräknas genom eget kapital/totalt kapital. Hög soliditet räknas ofta som bra, dock kan det bero på föreningens ålder och andra faktorer. Soliditeten är inte bra att fokusera för mycket på, däremot är det bra att veta vad den innebär.

## Likviditet. 
Likviditeten beräknas genom omsättningstillgångar/kortfristiga skulder. Det är en indikation på om föreningen kan betala sina skulder. Precis som med soliditet ska du inte tänka för mycket på likviditeten men det kan vara bra att känna till den.

Likviditet
Föreningens likviditet är ett mått på om den klarar av att betala sina kortfristiga skulder. Till de kortfristiga skulderna räknas framförallt löpande räkningar, såsom vatten, värme och el, och andra betalningar som behöver göras inom den närmaste framtiden. Hur stora föreningens kortfristiga skulder är och vilka tillgångar den har för att betala dem hittar du i balansräkningen. Tumregeln är att likviditeten ska vara över 1 för att föreningen ska ha tillräckligt med kapital för att betala sina räkningar.

Såhär räknar du ut likviditeten:

Omsättningstillgångar / Kortfristiga skulder

## Äkta eller oäkta bostadsrättsförening. 
En bostadsrättsförening benämns som äkta om den till minst 60 % sysslar med ”kvalificerad verksamhet”. Detta är mest intressant ur skattesynpunkt för dig som medlem. Du kan läsa mer om äkta och oäkta bostadsrättföreningar på vår sida om ämnet.

Äkta eller oäkta bostadsrättsförening
Om bostadsrättsföreningen är en äkta eller en oäkta förening kan du ta reda på både med hjälp av resultaträkningen och balansräkningen. I resultaträkningen kollar du på skattekostnaderna. Är det en äkta förening kommer det inte att finnas några skattekostnader utöver skatten på ränteintäkter, medan en oäkta förening även har andra skattekostnader. I balansräkningen jämför du uppdelningen av taxeringsvärde mellan bostäder och lokaler, minst 60 % ska vara bostäder för att det ska betraktas som en äkta förening.

Att ha koll på om föreningen är äkta eller oäkta är viktigt när det kommer till vinskatten vid försäljning av din bostadsrätt. Säljer du din bostad i en oäkta förening måste du nämligen alltid betala en skatt på 30 % av 5/6 av vinsten, vilket blir 25 % av vinsten. Säljer du däremot en bostadsrätt i en äkta förening kan du skjuta upp skatten via uppskov om du lägger in hela vinstbeloppet i en ny bostadsrätt. Skjuter du inte upp skatten är den dessutom 22 % av vinsten om du säljer en bostad i en äkta förening.

Många oäkta föreningar kan ha låga månadsavgifter eftersom de har betydande intäkter från dem som hyr lokaler i fastigheten. Det är därför lätt att tänka att det är en fördel, men i slutändan kan det ändå bli dyrare att bo i en oäkta förening just på grund av skattereglerna.

## Äger föreningen markent huset står på?
Hur länge gäller föreningens avtal för tomträtt? Tomträtt kallas det avtal man har med staden för rätten att använda marken som fastigheten står på. För det betalar tomträttshavaren en årlig avgiftsom kallas tomträttsavgäld till staden. Det är viktigt att fråga om föreningen äger marken som huset står på eller om det är tomträtt och föreningen därigenom har kostnader för hyra av marken. Undersök om avtalet för tomträtten snart går ut och hur eventuell omförhandling kan påverka föreningens ekonomi.

Äger föreningen marken som huset står på eller är det tomträtt?
Det är en klar fördel om föreningen äger marken eftersom man då inte betalar någon hyra för till markägaren. Har föreningen tomträtt hyr de marken istället för att äga den. Ta i så fall reda på när avtalet för tomträtten går ut och hur föreningens ekonomi skulle påverkas av en eventuell omförhandling. En plötslig höjning av hyran av marken kan innebära att föreningen måste höja medlemmarnas månadsavgift.

----------------------------------------------------------------------------------
----------------------------------------------------------------------------------




Lån per kvadratmeter i bostadsrättsföreningen
Den viktigaste måttet enligt oss är lån/kvm. Hur stora är föreningens totala skulder delat på föreningens totala yta? Om föreningen har 10 miljoner i lån och har en totalyta på 600 kvm så har föreningen 16 666 kr/kvm i skuld. Det är högt.

När de stora byggbolagen (tex JM och Skanska) bygger och bildar nya bostadsrättsföreningar idag så brukar de lägga ca 10.000-13.000 kr per kvadratmeter i skuld i föreningarna. Det kan man använda lite som utgångspunkt när man kikar på andra föreningar. Äldre föreningar har oftast lyckats amortera ner sina skulder under årens lopp vilket gör att de har en lägre skuldsättning än nya föreningar. Om föreningen är dåligt skött så kan det dock ha slarvats med amorteringarna och då har man en gammal förening med kommande stora underhåll som samtidigt har hög skuldsättningsgrad. Det kan bli en stor ekonomisk smäll för dig som köper en bostad i den föreningen.

0 – 5.000 kr/kvm i skuld är mycket bra.
5.000 – 10.000 kr/kvm är bra.
10.000 – 15.000 kr/kvm är okej om föreningens fastighet är i mycket gott skick.
15.000 – 20.000 kr/kvm är en högt belånad bostadsrättsförening.
20.000 kr/kvm eller mer är inte alls bra, undvik dessa föreningar.
Höga lån innebär att föreningen har höga räntekostnader. Om räntan stiger kan föreningen tvingas att höja hyran/månadsavgiften kraftigt för att kunna betala sina räntor.

### Beräkna föreningens skuldsättning
Uppgifterna finns oftast i föreningens årsredovisning
https://www.ekonomifokus.se/bostad/bostadsrattsforening/jamforaanalysera-bostadsrattsforeningar-bra-eller-dalig-brf

 
 
 
### Att tolka årsredovisningen för en bostadsrättsförening
Har du frågor om ekonomin i en bostadsrättsförening inför att du ska köpa en bostadsrätt eller vill du ha koll på din bostadsrättsförenings ekonomi inför årsstämman? Då ska du titta i föreningens årsredovisning. 

#### Årsredovisningens delar
Årsredovisningen för en bostadsrättsförening (BRF) är en sammanställning av föreningens ekonomiska ställning och resultat från året som gått. Detta redovisas både i ord och i siffror. Det är styrelsen som har ansvar för att sätta ihop årsredovisningen efter ett avslutat räkenskapsår, och den måste sedan behandlas av medlemmarna i föreningen på årsstämman.

Alla bostadsrättsföreningar är skyldiga att lämna in en årsredovisning enligt Årsredovisningslagen. Enligt lagen måste årsredovisningen innehålla delarna **förvaltningsberättelse**, **resultaträkning**, **balansräkning** och eventuella noter.

#### Förvaltningsberättelse
I förvaltningsberättelsen hittar du bland annat en allmän beskrivning av bostadsrättsföreningen och fastigheten. Den innehåller också en sammanfattning som styrelsen skriver där de med ord och utvalda nyckeltal lyfter fram viktig information från det gångna räkenskapsåret. Dessutom hittar du även ett förslag på resultatdisposition och om föreningen har en underhållsplan i förvaltningsberättelsen.

I förvaltningsberättelsen står också antalet medlemmar och bostäder i föreningen, vilken eller vilka fastigheter föreningen äger och vilka som är styrelseledamöter.

#### Resultaträkning
I resultaträkningen kan du se om bostadsrättsföreningen har gått med antingen vinst eller förlust under räkenskapsåret. Du kan också se var föreningens intäkter kommit ifrån, och vad som har kostat pengar. Genom att jämföra detta med föregående år kan du få en uppfattning om vad som har påverkat resultatet.

#### Balansräkning
Balansräkningen är en spegling av bostadsrättsföreningens ekonomiska status vid en viss tidpunkt, i en årsredovisning är det alltid räkenskapsårets sista dag. Men eftersom föreningen löpande gör olika betalningar förändras posterna i balansräkningen hela tiden.

I balansräkningen kan se du vilka tillgångar och hur stora skulder föreningen har. Eftersom dessa redovisas var för sig är det lätt att se vad som är tillgångar och vad som är skulder. Du hittar också hur stort det egna kapitalet är, alltså skillnaden mellan tillgångar och övriga skulder.

#### Noter
I vissa fall räcker inte informationen om de olika posterna i resultat- och balansräkningen till för att förklara vad siffrorna innebär. För att du som läser årsredovisningen ändå ska förstå dem finns noter som är mer specifika förklaringar till vad som finns ”bakom siffrorna”.




